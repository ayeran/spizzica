%article
  .content
    %p
      Spizzicaluna la Paninoteca è un progetto, un sogno nato dal cuore e dalla mente di un rampante imprenditore dei Castelli Romani, Guido Ponzo. Ad un certo punto della sua vita, al ritorno da un viaggio, decide insieme a sua moglie Carla di provare a dare una svolta alla loro vita e si buttano a capofitto nel fantastico mondo della ristorazione. Così nel 2003 nasce Spizzicaluna; coadiuvati dai figli Tommaso e Matteo, creano uno spazio dove, nel corso di dieci anni di attività, almeno due generazioni di ragazzi, frascatani e non, sono cresciuti incontrandosi e passando del tempo in allegria e spensieratezza. Spizzicaluna offre un’ampia gamma di prodotti e sfizi tra cui scegliere: partendo dai nostri famosi panini di ogni formato e con ogni farcitura, per arrivare a gustosi e morbidi cheeseburgers, passando per bruschette, insalate, gran piatti, bruschettoni, piatti caldi, e chi più ne abbia più ne metta…
    %p
      Per non parlare dei nostri fritti che, oltre ad essere molto ghiotti, sono preparati senza frittura nell’olio, riuscendo così ad essere buoni, croccanti e anche molto più leggeri grazie ad un’apparecchiatura che siamo gli unici ad avere nei Castelli. Quando verrete a trovarci dovrete forse pazientare un po’ per essere serviti, che noi prepariamo tutto all’istante e sempre con la massima accuratezza, proprio per servirvi e trattarvi al meglio!
    %p
      Siamo stati, inoltre, il primo locale a Frascati ad offrire una gamma di birre in bottiglia che comprende oltre 80 etichette da tutto il mondo:  Italia, Germania, Belgio, Francia, Argentina, Svizzera, Scozia, Irlanda e Repubblica Ceca.
    %p
      Cerchiamo più possibile di farvi sentire a casa vostra con la cortesia, la gentilezza e la simpatia che da sempre ci contraddistinguono. La nostra garanzia di qualità è data dai nostri 10 anni sulla piazza e dai nostri clienti che, anno dopo anno,  ci hanno aiutato a crescere e a migliorare. Vi aspettiamo numerosi per condividere con voi questa fantastica esperienza che è Spizzicaluna!